# FİLM DÜKKÂNI

Bilge Adam Proje Bitirme Ödevi.

### Genel Anlatım  ## (Senaryo):

<br /> Son zamanlarda, dünya üzerinde bilgi teknolojilerinin yayılması ve kullanım alanlarının yaygınlaşmasıyla birlikte, insan gücüne yapılan yatırımlar, artık bu devrimin başlamasıyla nerdeyse yok olma safhasına geldi. Yemek siparişleri, çiçek gönderme, kitap ve cd satın alma gibi alışverişler evden birkaç tık ile yapılmaya başladı. İşte bu sebepten dolayı, artık evimizde geçirdiğimiz zaman yukarıda özetlemeye çalıştığımız nedenlerden dolayı daha fazla yer tutmaya başladı.   

_ Evde zaman geçirmenin en güzel yanlarından bir tanesi herhalde film izlemektir. Fakat dışarıya çıkıp bir film kiralama dükkânına gidip film seçmek ve bunu tekrar geriye götürmek her zaman bir zaman kaybı olmuştur. Projemiz işte tam bu noktada devreye giriyor. Projenin amacı kullanıcılara evde izlemek istediği filmleri bir internet sitesi üzerinden seçtirip, kargo ile kapılarana kadar getirmek. Ancak bu işlem bir satın alma işlemi değil, kiralama işlemi olacaktır. Kargo nasıl filmleri teslim etmişse, kullanıcıların istediği tarihte de gelip yine aynı şekilde filmleri geri alcaktır. Ücretleri ise aylık olarak kredi kartlarından çekilecektir.  Proje, kullanıcıların DVD’lerini sipariş edip, takibini yapabileceği bir uygulama ile yönetimin kullanacağı muhasebe, kargo ve operasyon işlemlerini takip edebileceği başka bir uygulamadan oluşmaktadır.

### Film Dükkanı Sahibi,  Necdet Bogoviç

1998 yılından beri Yazıcıoğlu İşhanı’nda faaliyet gösteren film satış ve kiralama işleri yapan küçük bir dükkâna sahibim. Artık işimi büyütmeye ve tamamen dijital ortama aktarmaya  karar verdim. Bunun için hali hazırdaki elemanlarımı bu proje için farklı görevlere atadım. Kendileri ile görüşeceksiniz zaten. Sizden istediğim, bu projeyi en kısa zamanda hayata geçirmeniz. 

Projenin asıl kısmı bir web sayfası olacak. Bir örnek üzerinden anlatayım. Bay X sitemize üye olup,filmlerini sitemiz üzerinden kiralamak istiyor. Bay X önce siteye girip, üye olma ekranına girecek. Burada kişisel bilgilerini ve kredi kartı bilgilerini girecek. Kredi kartı bilgileri çok önemli. Çünkü sitemize üye olma  işlemi ilk ücretin kredi kartından çekilmesi ile gerçekleşecek. Ayrıca ayın kaçında üye olmuşsa, bir sonraki ay, aynı günde yine kredi kartından üyelik ücreti çekilecek. Bay X kişisel bilgilerini girdikten sonra üyelik tipini seçecek. Üyelik tipleri ile daha detaylı bilgiler size daha sonra genel koordinatörümüz tarafından verilecek. Bu işlemi de bitirdikten sonra, kredi kartından para çekme işlemi başarıyla gerçekleşmişse Bay X sitemize başarıyla üye olmuş demektir ve artık film kiralamaya hazırdır.

Bundan sonra Bay X listesini oluşturmaya başlayacaktır. Bizdeki kullanıcı her istediği filmi anında kiralayacak diye bir şey yoktur. Kendisi minimum 10 filmden oluşan bir liste hazırlar. Filmler o liste içerisinden seçilip kullanıcıya gönderilir. Bununla ilgili daha detaylı bilgiyi genel koordinatörümüzden alabilirsiniz.

Bay X, listesini de oluşturduktan sonra filmlerin geleceği günü belirtmesi gerekmektedir. Bunun için farklı bir ekran kendisine sunulur. O ekranda sipariş verebileceği günler listelenir. Bay X bunlardan birini seçer. Artık Bay X’in yapacakları bitmiştir. Bundan sonra top bize geçmiştir.

Her akşam bir sonraki gün teslimat isteyen kullanıcılar listelenir. Ve onların listesindeki filmler ile stoktaki filmler kıyaslanır. Hangi filmlerin kimlere gideceği belirlenir. Kullanıcılar bölgelere göre ayırılır ve onlara teslim edilecek filmler zarflara koyulur. Zarflar ertesi gün sabah kurye elemanlarına verilecek şekilde hazırlanır.

Her sabah kurye elemanları merkezimize gelerek, kendilerine bırakılan zarfları alırlar ve dağıtıma çıkarlar. Gittikleri kullanıcılardan, daha önce teslim   edilen filmleri alıp, yeni filmleri verirler. Eğer kullanıcılar filmleri getirmeyi unutmuşlarsa yeni filmler yine de teslim edilir. Ancak bir sonraki teslimatta yine filmler unutulmuşsa bu sefer yeni filmleri teslim etmezler.

Dağıtım bittikten sonra kuryeler merkeze gelir ve ellerindeki filmleri teslim ederler. Filmler raflara uygun bir şekilde yerleştirilir ve bir sonraki güne hazırlanılır.
Sizden istediğimiz şey bu web sayfasını oluşturmanız ve arka planda yönetimi sağlayacak başka bir program yazmanız.


### Genel Koordinatör, Kayhan Düzgün

Sitenin işleyişinden tamamen ben sorumluyum. Namık Bey’in anlattıklarının biraz daha detayına gireyim. 
Öncelikle sitemize üye olmak isteyen bir kişi hangi üyelik paketini seçmek istediğini belirtir. Sistemimizdeki üyelik paketlerimiz şunlardır:

| Üyelik Modeli | Değişim              | Aylık Yaklaşık Film Sayısı | Aylık Ücret |
| ------------- | -------------------- | -------------------------- | ----------- |
|Ekonomik Paket | Bir değişimde 2 Film | 16 Film                    | 19,90 YTL   |
|3'lü Paket     | Bir değişimde 3 Film | 24 Film                    | 29,9 YTL    |
|4'lüPaket      | Bir değişimde 4 Film | 32 Film	            | 39,9 YTL    |
|Gold Paket     | Bir değişimde 5 Film | 40 Film	            | 49,9 YTL    |

Ancak ileride yeni üyelik tipleri ekleyip, mevcut tipleri de değiştirip, silebilmeliyiz.
Paketi seçtikten sonra kişimiz şahsi bilgilerini girmelidir. Bu bilgiler:

1.	Ad
2.	Soyad
3.	Adres
4.	Kredi Kartı No
5.	Kredi Kartı Son Kullanma Tarihi
6.	Kredi Kartı CNR No
7.	Adres
8.	Email
9.	Cep Telefonu
10.	Siteye Giriş Şifresi

Bu bilgiler girildikten sonra bizim hazırlayıp size vereceğimiz bir sözleşme ekrana gelir. Kullanıcı bunu kabul ederse, son kez bilgilerinin görüldüğü bir ekran gelir. Bu ekranda onayla tuşuna basılırsa kullanıcının kredi kartından para çekilmeye çalışılır. İşlem başarılı olmuşsa kullanıcımız artık filmlerini seçebilir ve ilk siparişi verebilir. Eğer başarılı olmamışsa hata mesajı ekranda gösterilir. 
Kredi kartı dışında başka bir ödeme tipini kabul etmeyeceğiz. Gelecek aylarda, para çekme işlemi müşterimizin üye olduğu tarihin gününde otomatik olarak yapılacak. Para çekme işleminde bir hata oluşursa bu hatanın ayrıntısı bana ve kullanıcıya mail olarak gönderilecek.

Kullanıcı üye olduktan sonra, artık siteye girip filmlerini listesine ekleyebilir.  Ekranda çıkan her film özetinin ya da detayının altında “Bu filmi listeme ekle” diye bir ibare çıkmalıdır.  Böylelikle kullanıcı beğendiği filmleri kolayca listesine ekleyebilir. Müşterilerimize film gönderebilmemiz için listelerinde en az 10 adet film bulunmak zorundadır. Üst limit yoktur, listesine istediği kadar film ekleyebilir. Filmler atıldıktan sonra kullanıcının artık teslimat tarihi seçimi hariç yapması gereken bir şey yoktur. Listelerle ilgili bir şey daha isteyeyim. Her gün bütün listeler kontrol edilip, listesi 10 filmin altına düşen müşterilere mail atılırsa, sonradan film gitmeme veya üye olunan paketteki sayıda film gitmeme şikayetlerinin önüne geçmiş oluruz.

 Teslimat tarihi işlemine sonra geleceğim fakat önce bir film listesi örneği vereyim. Bu Bay X’in listesi olsun.

| Öncelik | Film Adı	                          |  Ekleme Tarihi |
| ------- | ------------------------------------- | -------------- |
| 1	  | Star Wars IV - Yıldız Savaşları IV	  |  10.10.2006    |
| 2	  | Star Wars V - Yıldız Savaşları V	  |  10.10.2006    |
| 3	  | Star Wars VI - Yıldız Savaşları VI	  |  10.10.2006    |
| 4	  | Star Wars I - Yıldız Savaşları I      |  10.10.2006    |
| 5	  | Star Wars II - Yıldız Savaşları II	  |  10.10.2006    |
| 6	  | Star Wars III - Yıldız Savaşları III  |  10.10.2006    |
| 7	  | Scarface - Yaralı Yüz                 |  04.10.2006    |
| 8	  | Field Of Dreams - Düşler Tarlası      |  25.09.2006    |
| 9	  | Vizontele                             |  04.10.2006    |
| 10	  | Kurtlar Vadisi Irak                   |  07.10.2006    |


Bu listede öncelik sırası önemli olmalıdır. Yukarıdaki listeye göre Star Wars IV, Kurtlar Vadisi Irak Filmine göre Bay X tarafından daha çok izlenilmek istenilmektedir. Müşterimiz isterse bu filmleri listeden çıkartabilir veya öncelik sırasını değiştirebilir.
Sizin programınızın yapması gereken çok önemli bir nokta var. O da müşterilere filmleri dağıtmak. Elimizde 3000 film (bazı filmlerden depoda birden fazla olabilir.), 400 kullanıcı var diyelim. Bu filmlerin depomuzda olanı sadece 1300 olsun. Bir sonraki gün sipariş teslimat isteyen de 80 kişi olsun. Öyle bir program yazacaksınız ki, ben “Yarının siparişlerini hazırla” dediğimde depoyu kontrol edip, eldeki filmleri ve ertesi gün sipariş isteyen müşterileri bulup, bu müşterilerin listelerini kontrol edip, öncelik sırasına göre ve onların üyelik tipine göre bu filmleri dağıtmalıdır. Öncelik sırası şöyle önemlidir: Bay X, Scarface filmini 7.sırada istiyor, Bay Y ise 3.sırada istiyor. Elimizde sadece 1 tane Scarface varsa bu film Bay Y’ ye gitmeli. Ancak filmi listesine ekleme tarihi de önem taşımalı. Şöyle ki eğer Bay X, filmi 1 ay önce, Bay Y ise daha 3 gün önce eklemişse bu film Bay X’e de gidebilir. Burasını biz tam çözemedik, bu dağıtım problemini sizin çözmenizi bekliyoruz.
Gelelim teslimat tarihi konusuna. Bay X listesini hazırladıktan sonra  “Filmleri Getirin/Filmlerimi Teslim alın” gibi bir ekrana geçmeli. Burada karşısına tarihler çıkmalı. En yakın teslimat ez az 2 gün sonra olmalı. Diyelim bugün tarih: 10.10.2006. Bizim Bay X’e teslimat için sunmamız gereken tarihler şunlardır:

- 12.10.2006 Perşembe
- 13.10.2006 Cuma
- 14.10.2006 Cumartesi
- ~~15.10.2006 (Pazar günü olması dolayısıyla listede yok)~~
- 16.10.2006  Pazartesi

Bay X bunlardan birini seçtiğinde artık sitemizle işi bitmiştir. Bay X, Teslimat Tarihinden 1 gün önceye kadar belirlediği tarihi iptal edip, yeni tarih girebilir. 
Teslimat günü geldiğine depo müdürümüz tarafından hazırlanıp, zarflara koyulmuş filmler, (Bu filmlerin sayısı üyelik’e göre değişiyor hatırlarsanız) kuryelerimiz tarafından alınır ve filmler müşterilerimizin kapılarına kadar teslim edilir. Her teslim tarihi, aynı zamanda eldeki filmleri de geri veriş tarihidir. Kurye kapıya geldiğinde eski zarfı alır, yeni zarfı bırakır.
Teslimat günü kurye yola çıktığında, ilgili müşterilerimize SMS atılarak filmlerin (hangi filmler olduğunu belirtsek çok iyi olur) yola çıktığı haberi kendisine bildirilir. Ayrıca bir önceki akşam kimlerin hangi filmleri aldığı belli olunca, sistem tarafından ilgili müşterilere ertesi gün alacağı filmlerin ne olduğunu söyleyen bir mail atılırsa çok iyi olur.
Filmler yola çıktığında müşterinin listesinden otomatik olarak çıkartılır.

 
### Satın Alma Sorumlusu Namık Tüzkemiş

Biliyorsunuz ki film kiralamak illegal bir iştir. Çünkü filmi dağıtma, kiralama ve satma yetkileri filmi yurtdışından getiren toptancılara aittir. İşte biz Tiglon,Palermo gibi bu firmalarla anlaşarak kiralama yetkilerini satın alıyoruz. Tabi ki filmleri de bu toptancılardan almamız gerekiyor. Kendileri ile konuştuk, bize aylık olarak bu şirketlerden bize yeni getirdikleri filmlerin bir listesini gönderecekler. Biz de içlerinden şeçerek bu filmlerden satın alacağız. Ancak yeni ürünleri, satın almasak dahi sisteme girilmeli çünkü ilerleyen zamanlarda bizde olmayan filmleri listeleyip satın alabiliriz. 

Sadece yeni gelen filmleri değil, aynı zamanda kullanıcıların elinde bozulmuş filmlerin de yenisini satın almak zorundayız. Bu yüzden programda bir ekranda bozuk filmleri görebilmeliyiz ki ona göre de toptancı firmaya sipariş verebilelim.

Kullanıcılar eğer filmleri kiralamak değil de satın almak isterlerse satın almak istedikleri film bana mail olarak gelmeli ve ben de siparişini geçebilmeliyim.

Benim işim sadece bu kadar. Bu satın alımlardaki parasal işlemleri muhasebecimizden öğrenebilirsiniz.

### Film Dataları Sorumlusu, Necla Parmaklarıince

Tedarikçiden elimize ulaşan filmlerin, belirli bir düzen içinde testlere tabi tutulup, sisteme eklenmesi işlerini ben yürüteceğim. İşimin daha etkin olabilmesi için en hızlı ve doğru bir şekilde tüm filmleri test etmek ve bunların sistem için gerekli tüm bilgilerini kayıt etmem gerekiyor. Bir filmle ilgili gireceğim veriler şunlar olacaktır:

*	Filmin adı 
*	Yabancı ise filmin orjinal adı
*	Yönetmeni (Birden fazla olabilir)
*	Özeti
*	Kategorisi (Birden fazla olabilir. Bir film hem Klasik, hem de Korku kategorisine girebilir)
*	Oyuncular (Birden fazla)
*	Teknik özellikleri
*	Yapım yılı
*	Ses özellikleri
*	Altyazıları
*	Varsa fragmanı
*	Varsa aldığı ödüller
*	Barkod numarası 
*	Tedarikçisi 
*	Kapak resmi 
*	Aldığı ve/veya Aday gösterildiği ödüller (Birden fazla olabilir)



Veri girişi sırasında her filme bizim tarafımızdan bir numara verilmelidir. Bu numaranın barkod okuyucular tarafından tanınabilecek bir numara olması önemlidir. Çünkü dağıtımda kullanılacak zarfların üzerinde bu barkodlar yer alacak ve depo iade ve çıkış işlemlerini bu barkodlar üzerinden yapılacak.

Kategori kısımları bizim için çok önemli; çünkü kullanıcılar genellikle filmleri kategorilerine göre seçerler. Bu yüzden sitemizde tüm kategoriler liste halinde her zaman bir yerde bulunmalıdır. Ayrıca diğer sitelerdeki gibi bir arama kutusu da bulunursa kullanıcılar kategori kriteri hariç diğer aramalarını da buradan yapabilirler. Örneğin kullanıcı buraya “Al Pacino” yazıp arattığında Al Pacino’nun tüm çevirdiği ve yönettiği filmler gelmelidir. Ayrıca bir film adında Al Pacino geçiyorsa o da gelmelidir. Örneğin bir filmin adı “The Story of Al Pacino” olabilir. Tabi ki bu film adına göre arama hem türkçe hem de orjinal adı için de geçerlidir. 

Arama ve Kategori dışında müşterilerimize daha çok seçenekler de sunabilmeliyiz. Örneğin “Ödüllü Filmler” ve “En Fazla Kiralan Filmler” diye linklerimiz olmalıdır. Eğer müşterilerimize filmleri puanlama ve yorum yazma şansı da verirsek “En Çok Beğenilen Filmler” ve “En Çok Yorum Yazılan Filmler” gibi linkler de ekleyebiliriz. 

Başka eklenecek olan linkler için “Editörün Seçtikleri” ve “Yeni Çıkanlar” linkerini söyleyebiliriz. 

Bunların dışında ben istediğim filmleri “Editörün Seçtikleri”  ve “Yeni Çıkanlar” kategorisine ekleyip, çıkartabilmeliyim. Bu iki kategorinin özelliği de anasayfada çıkmalarıdır.


### Depo Sorumlusu, Muhittin ASAYİŞ

Benim görevim müşteriden gelen filmleri raflara yerleştirmek, hatalı olanları ayıklamak ve ertesi günün teslimatlarını hazırlamak olacaktır.
Akşam bütün filmler kuryeler tarafından iade edilir. Ben ve ekibim tek tek zarfları kontrol edip üzerinde “Hatalı/Bozuk” ibaresi işaretlenmiş zarfları test etmek üzere bir kenara ayırırız. Sonra geri kalan filmleri raflarına koyarız. Test ettiğimizde gerçekten bozuksa bunu sisteme gireriz, eğer değilse onları raflarına koyarız.
Mesai bitimine yakın, ertesi günün teslimatlarını zarflara koyarız ve bunları bölge bölge ayırırız. Diyelim ki Beşiktaş bölgesinde ertesi gün teslimat yapılacak toplam 17 tane müşterimiz var. İçlerinden bir tanesi Aykut Çalışkan olsun. Önce Aykut Çalışkan’ın istediği filmler tek tek raflardan bulunarak küçük CD zarflarına yerleştirilir. Sonra üzerinde Aykut Çalışkan’ın adının ve adresinin olduğu büyük bir zarfa bu filmler koyulur ve zarf kapatılır.
Sabah kuryeler gelir ve bu zarfları alarak yola koyulurlar.
Benim bu işleri yapabilmem için sizin programdan istediğimiz başlıca şeyler :

*	Kuryelere teslim edilecek filmlerin tümünün bir listesi. Bu liste hangi kurye’nin hangi müşteriye, hangi filmleri götürdüğünü söylemeli. 
*	Filmlerin raflardaki yerini girebilmem ve görebilmem için bir sistem.
*	Müşterilerin adı, adresi, varsa açıklamasını büyük zarflara basacak bir etiket basım sistemi. Ayrıca hem kuryenin hem de müşterinin görebileceği şekilde, müşteri bir önceki teslimatta elindeki filmleri iade etmemişse uyarı yazısı da otomatik olarak basılmalı.
*	Testten sonra film bozuk çıkmışsa bunun bilgisini girmek ve görmek için bir sistem.
